Manx,English,Diplomatic
"Ta mish yeearree dy hyndaa booise diu son cooinaghtyn orrym ayns traa dy feme son cha vel mee son jannoo monney dy obbyr, ta my yuntyn cha lane dy phianyn, as ta mee failleil cour yn traa.","I want to return thanks to you for remembering me in a time of need because I’m not able to do much work, my joints are so full of pains, and I am failing all the time. ","Ta mish yeerree dy chyndaa booise dieu son cooinaghtyn orrym ayns tra dy feme son cha vell mee son jannoo monney dy obbyr, ta my yontyn cha lane dy phianyn, as ta mee falleeil cour yn tra. "
     Ny-yeih ta lane oyr aym dy ve booisal da Jee son ooilley e vyghin. Son she liorish grayse ta mee tayrn my ennal. ,"     Nevertheless, I good reason to be thankful to God for all his mercy. For it is through grace that I draw my breath. ",Ny-leih ta lane ayr aym dy ve booisal da Jee son ooiley y voghyn. Son she liorish grayse ta mee tayrn my ennal. 
"     Ta mee gennaghtyn yn traa feer liauyr, as ta mee dy mennick scrieu padjeryn as arraneyn Spyrrydoil dy chur shaghey yn traa. Ta’n gioot ta shiu er choyrt hym er jeet ayns traa feer femoil. Tra ta’n earrish aalin as çheh t’eh jannoo gerjagh dou agh cha vel monney taitnys aym ayns earrish fliugh. Ga dy vel mee piandagh ny cheayrtyn, ny-yeih ta’n traa goll dy syragh. Ta shin er scughey voish Purt le Moirrey gys Purt Çhiarn, jerkal dy yannoo ny share. Ta mee gaase skee jeh rouaill noon as noal son cha vel mee abyl shooyl myr va mee ayns bleeantyn te’r gholl shaghey.","           Time passes slowly for me, and I often write write prayers and Spiritual songs to pass the time. The gift you have sent me has come in a very needful time. When the weather is beautiful and hot I enjoy it, but I don’t take much pleasure in wet weather. Although I’m in pain sometimes, nevertheless time rushes on. We have moved from Port St Mary to Port Erin, expecting to do better. I’m getting tired of wandering to and fro because I can’t walk as I used to in years gone by.","Ta mee gennaghtyn yn tra feer louyr, as ta mee dy mennick scrieu padjeryn as arraneyn Spyrrydoil dy chur shaghey yn tra. Ta’n gioot ta shiu er churt hoom er jeet ayns tra feer femeoill. Tra ta’n yrrish aalin as chea te jannoo gherjagh dowagh cha vell monney tailnys aym ayns yrrish fluygh. Gha dy vell mee piandagh ny cheayrty ny-yeih ta’n tra gholl dy siragh. Ta shin er scoagey voish Purt le moirrey gyd Purt Chiarn, jerkal dy yannoo ny shayre. Ta mee gaase skee jeh rouaill noon as noal son cha vell mee abyl shool myr va mee ayns bleentyn te’r gholl shaghey. "
"     Ta my inneen fargagh ny cheayrtyn son nagh vel mee cur monney cooney jee. Agh ta mee eginit dy chummal my hengey son cha voddyn jannoo ny share. Ta mee nish cur seose dy scrieu ny smoo ec yn traa ta ayn, as cur gura mie mooar diu","     My daughter is angry sometimes because I don’t give her much help. But I have to hold my tongue because I can’t do better. I’m now giving up writing more at the moment, and sending you a big thank you.","Ta my inneen fargagh ny cheayrtyn son nagh vell me cur monney cooney jee. Agh ta me aignyt dy cummal my hingey son cha voddyn jannoo ny shayre. Ta mee nish cur seose dy scrieu ny smoo eck yn tra ta ayn, as chur gyrry mie mooar dieu"
Dy firrinagh Liuish,"Yours truly,",     Dy firrinagh lhewish
     Edward Faragher,Edward Faragher,Edward Faragher
